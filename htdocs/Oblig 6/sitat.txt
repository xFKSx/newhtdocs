1. Jeg har lenge hatt lyst til å trene. Ikke regelmessig, fri og bevare meg, nei, jeg ønsker innerst inne å trene én gang for alle. Ferdig med det.
 
2. Det sies at visdommen kommer med alderen, men jeg har også sett eksempler på at alderen har kommet helt alene.
 
3. Du vet når en tulipan henger med huet, og så trøkker man den inn blant de andre for at den skal stå oppreist. Et sånt samfunn vil jeg ha.
 
4. Det er synd mennesker ikke kan bytte problemer. Alle vet nøyaktig hvordan de skal løse andres.
 
5. Livet jobber på spreng i julen. Kaster oss inn i et hav av minner, lukter og følelser. Det er derfor den er så deilig. Og så vond.
 
6. All erfaring har nok dessverre ikke gjort meg klokere, men jeg er definitivt forvirret på et høyere nivå.
 
7. Styrke er evnen til å bryte en sjokoladeplate i fire deler med bare hendene - og så bare spise én av delene.
 
8. Med tre ord kan jeg summere opp alt jeg har lært om livet: Det går videre.
 
9. Hvorfor er det så viktig å finne sin rette hylle - helst så fort som mulig? Hva i all verden skal vi sitte der for - og dingle med bena resten av livet?
 
10. Å feire fødselsdag er sunt. Statistikken viser at de som feirer flest fødselsdager, også er de som lever lengst.
 
